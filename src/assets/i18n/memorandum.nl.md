> Art. 7bis van de Belgische Grondwet
> Bij de uitoefening van hun respectieve bevoegdheden streven de federale
Staat, de gemeenschappen en de gewesten de doelstellingen na van een
duurzame ontwikkeling in haar sociale, economische en milieu-gebonden
aspecten, rekening houdend met de solidariteit tussen de generaties.

## Introductie

<span class="accent">Dit document</span> bevat een gedetailleerd voorstel voor een <span class="primary">Nationaal Burgerparlement</span> 
rond de ecologische noodtoestand. Het initiatief bezit het potentieel
om de politieke impasse ten aanzien van deze historische crisis te helpen door-
breken. Volgens welingelichte bronnen zouden biodiversiteit en klimaat geen
prioriteiten zijn in de lopende regeringsonderhandelingen, wat onbegrijpelijk
is. Het negeren van een probleem betekent niet dat het vanzelf weggaat. Pan-
demieën, droogtes, bodemarmoede, natuurrampen, klimaatvluchtelingen,... In
de komende legislatuur zal de ecologische crisis zowel op geopolitiek als lokaal
vlak een steeds grotere impact hebben. Ook wij, bezorgde Vlamingen, Walen,
Brusselaars en Belgen, gaan niet zomaar weg.

Extinction Rebellion bestaat sinds de herfst van 2018 en is ondertussen
actief in 68 landen. Gealarmeerd door de glokale ontregeling van levensonder-
steunende ecosystemen roept onze beweging nationale regeringen en trans-
nationale instellingen op om burgerparlementen op te richten en zich door de
beslissingen ervan te laten leiden. Naast het organiseren van geweldloze acties
van burgerlijke ongehoorzaamheid, voert Extinction Rebellion België gesprek-
ken met politieke vertegenwoordigers van verschillende partijen, op verschil-
lende beleidsniveau’s, en aan beide kanten van de taalgrens. Het is ons doel
om het Nationale Burgerparlement rond de ecologische noodtoestand te laten
opnemen in het regeerakkoord. Wij geloven dat partijen met zeer verschillen-
de ideologische wortels om uiteenlopende redenen baat kunnen hebben bij dit
initiatief. En de huidige en toekomstige generaties al helemaal.

Deliberatieve democratie, waarin door experten geïnformeerd burgerover-
leg centraal staat, betekent niet de vervanging maar de noodzakelijke verster-
king van de representatieve democratie. In het katholieke Ierland slaagde een
burgerparlement erin om de politieke knoop van de abortuskwestie te ontwar-
ren. Ook de Convention Citoyenne pour le Climat schiep onlangs een belang-
rijk historisch precedent. Na acht maanden kwamen de 150 leden van het Fran-
se burgerparlement, geïnitieerd door president Macron, met een lijvig rapport
vol concrete beleidsvoorstellen. Een representatieve dwarsdoorsnede van de
bevolking betrekken bij doortastend en sociaal rechtvaardig milieubeleid blijkt
een stuk efficiënter (want legitiemer) dan presidentiële of technocratische top
down beslissingen - het is een van de belangrijkste lessen die we kunnen trek-
ken uit het protest van de Gele Hesjes.

In België staat tegenover de complexiteit van de ecologische crisis de com-
plexiteit van de staatsstructuur en bevoegdheidsverdeling. Maar liefst vier
ministers gaan hier over klimaatbeleid, acht over volksgezondheid. In het
binnenland leidt dit niet zelden tot bestuurlijke vertraging of stilstand; op het
internationale politieke toneel loopt het imago van ons land telkens averij op
wanneer het niet met een eensluidend standpunt aan de onderhandelingstafel
verschijnt. De COVID-19 pandemie toonde aan dat in hoge nood snelle be-
sluitvorming wel degelijk mogelijk is. Hoe dezelfde urgentie aan de dag leggen
ten aanzien van de ecologische crisis, en dit keer mét de nodige democratische
legitimiteit cruciale beslissingen nemen?

Het hieronder volledig kosteloos door burgers uitgewerkte voorstel voor een
Nationaal Burgerparlement kan van België een internationaal voorbeeld maken
in de strijd tegen de ecologische crisis. Let wel: dit is niet de finale versie van het
voorstel. Die volgt pas na een brede consultatieronde onder alle leden van Extinction
Rebellion België, contacten in de academische wereld en het middenveld, en vertegen-
woordigers van verschillende politieke partijen. Elk inhoudelijk of strategisch advies,
elke kritiek of vraag is dus meer dan welkom via xr-belgium@protonmail.com_._

### Synopsis

Een groep van 101 gelote burgers die rekening houdend met demo-
grafische criteria een representatieve dwarsdoorsnede vormt van de
totale Belgische bevolking, buigt zich, geïnformeerd door een brede
waaier experten en belanghebbenden, tussen 20 november 2020 en 7
maart 2021 over de volgende vraag: “Hoe kunnen bij de uitoefening van hun
respectieve bevoegdheden de federale Staat, de gemeenschappen en de gewesten bij-
dragen tot de maximalisering van de kansen om het Belgische territorium en de pla-
neet in haar totaliteit bewoonbaar te houden voor de huidige en toekomstige gene-
raties?” Het deliberatieve proces loopt over acht sessies van telkens drie
dagen en telt vier belangrijke fasen: leren, consulteren, beraadslagen en
beslissen. Om de participatiedrempel te verlagen ontvangen de leden
van het Nationale Burgerparlement dagvergoedingen, transportver-
goedingen, accommodatie en kinderopvang. Elk van hun beleidsvoor-
stellen wordt door de bevoegde regering(en) geïmplementeerd of ter
stemming voorgelegd aan het bevoegde parlement of de bevoegde par-
lementen. Op aanvaarde, afgewezen of gewijzigde voorstellen volgen
telkens grondige publieke motivaties. Om elke schijn van partijdigheid
te vermijden, speelt Extinction Rebellion zelf geen rol in de organisatie
van het deliberatieve proces, de selectie van het deskundigenpanel of
het toezicht. Het Nationale Burgerparlement wordt geïnitieerd en gefi-
nancierd door de federale regering. Een coördinatiegroep, adviesraad,
facilitatieteam, legistiek comité en toezichtpanel zorgen samen voor
een goede gang van zaken en waarborgen de publieke transparantie,
politieke onafhankelijkheid en democratische legitimiteit ervan.

### Argumenten pro deliberatieve democratie

Een burgerparlement is een vorm van deliberatieve democratie. ‘Delibere-
ren’ betekent: vergaderen, beraadslagen. Of het nu burgerjury’s zijn met minder
dan twintig mensen of burgertoppen van meer dan zevenhonderd deelnemers,
steeds gaat het om een overlegmodel waarin gewone burgers fundamentele
beslissingen nemen of beleidsvoorstellen doen.

Het voorstel van een Nationaal Burgerparlement impliceert dat vertegen-
woordigers van politieke partijen een deel van hun macht afstaan aan burgers.
Mochten deze vertegenwoordigers enkel iets te verliezen hebben bij dit idee,
dan zouden we het direct mogen klasseren als politiek onhaalbaar. En hoe goed
of noodzakelijk een idee ook mag zijn, als het politiek onhaalbaar is dan sterft
het een stille dood. Gelukkig hebben we een aantal sterke argumenten die aan-
tonen dat deze vorm van deliberatieve democratie de bestaande representatieve
instellingen net kan versterken in plaats van verzwakken. Heel wat politici zijn
zelf ontevreden over het institutionele systeem waar ze deel van uitmaken.

En de tijd tikt. In Australië stond een gebied drie keer de grootte van ons
land in brand. De vernietiging van het Amazonewoud is enkel versneld sinds
de pandemie toesloeg. De droogte die de Belgische landbouwers recent trof,
toont bovendien aan dat de ecologische crisis zich niet enkel ver weg of ergens
in de toekomst voordoet, maar al hier en nu. Een fundamentele maatschappe-
lijke transitie zal zich, met wat nog allemaal op ons afkomt, sowieso voordoen,
eerder vroeger dan later - wij wensen dat dit democratisch, sociaal rechtvaardig
én vredevol gebeurt. Het is hoog tijd om de politieke impasse rond de ecolo-
gische noodtoestand te doorbreken. Gewone burgers kunnen politici daarbij
helpen:

- Burgerparticipatie kan een tegengewicht vormen voor een parlementair
systeem dat verkiezingswinst op de korte termijn voorrang geeft boven
de behoeften op de lan- ge termijn van de huidige en toekomstige ge-
neraties. De ecologische noodtoestand botst met de electorale cycli van
vier of vijf jaar, en de constante druk van opiniepeilingen. Anders dan
beroepspolitici lijden gelote burgers niet onder de druk om herkozen te
geraken.

- De Kamer van Volksvertegenwoordigers is niet representatief genoeg
voor de werkelijke diversiteit van de Belgische bevolking op vlak van
gender, leeftijd, sociale klasse, opleidingsniveau, beroepsgroep, et-
nisch-culturele achtergrond, etcetera. Zo is bijvoorbeeld één vijfde van
de kamerleden jurist, terwijl minder dan 1% van de Belgen dat is. Veel
arbeiders en boeren en CEO’s telt het parlement niet. Het te nauwe
spectrum van kennis en levenservaringen is nefast voor de democratie.
Slimme loting zorgt voor meer representativiteit, breder gedragen be-
leidsvoorstellen en dus meer legitimiteit.

- De leden van een burgerparlement zijn onafhankelijk. Ze hoeven geen
politieke partijen te vertegenwoordigen. Ze zijn vrij om beslissingen
te nemen die uitsluitend gebaseerd zijn op hun eigen geïnformeerde
standpunten, waarden en gevoel voor het algemene belang. Politici
staan voortdurend onder druk van het gelobby van machtige maat-
schappelijke spelers, wier belangen niet zelden haaks staan op die van
de brede bevolking. Een burgerparlement met onafhankelijke, gelote
leden beïnvloeden is een pak lastiger.

- In een sterk gemediatiseerd politiek landschap, is het moeilijk voor
politici om niet toe te geven aan polariserende en vereenvoudigende
communicatiestrategieën. Die botsen met de enorme complexiteit van
de ecologische noodtoestand. Belangrijker dan de kloof tussen burgers
en politici is de kloof tussen burgers en de politiek: de complexiteit van
besluitvorming. In een burgerparlement worden burgers niet alleen
grondig geïnformeerd door deskundigen en belanghebbenden. Wan-
neer ze kennismaken met de belangen en perspectieven van anderen,
worden ze diplomatischer en minder ideologievast. Het overstijgen van
de politieke polarisering zorgt voor efficiëntere en dus snellere besluit-
vorming.

- Partijpolitiek is gebaseerd op electorale competitie, wat de samenwer-
king bemoeilijkt. In het complexe België kunnen coalitiegesprekken
tussen partijen uitzonderlijk lang aanslepen. Op dit moment lijken
politieke vertegenwoordigers op weg om het wereldrecord van 541
dagen regeringsonderhandelingen uit 2010-2011 te breken. Het is de
belangrijkste reden waarom het publieke vertrouwen in politici op een
dieptepunt is beland. Een regeerakkoord is vaak een patchwork van
elementen uit verschillende partijprogramma’s, eerder dan een uiting
van doortastend en samenhangend beleid. In de Kamer van Volksver-
tegenwoordigers heerst de scherpe retoriek van woord en tegenwoord.
Tegenover de logica van de competitie stellen burgerparlementen die
van de democratie als samenwerking.

- Het deliberatieve proces verloopt op een eerlijke en transparante ma-
nier. De leden van het burgerparlement hebben een gelijke kans om ge-
hoord te worden dankzij een zorgvuldige facilitering. Alle informatie en
materialen die aan de leden van het burgerparlement worden verstrekt,
worden openbaar gemaakt. Dit levert geïnformeerde en democratisch
legitieme besluiten op. Politieke bestuurders kunnen zo actie onderne-
men op basis van besluiten met een breed democratisch draagvlak, wat
de kans op electorale afstraffing verkleint. Verreikende maatregelen
kunnen enkel genoeg steun onder bevolking verzamelen als degenen
die de maatregelen aan den lijve zullen ondervinden, er mee over kun-
nen beslissen.

## Voorbereiding van het proces

Voor een burgerparlement goed en wel van start kan gaan, moet publiek
worden gemaakt wat er met de beleidsvoorstellen van de burgers zal gebeuren;
de leden van het burgerparlement dienen te worden geloot; de coördinatie-
groep, adviesraad, het facilitatieteam, legistiek comité en toezichtpanel moeten
worden samengesteld, net als de lijst met deskundigen en belanghebbenden die
het Burgerparlement zullen inlichten.

### Impact van de voorstellen op het reële beleid

In Frankrijk maakten de Gele Hesjes duidelijk dat presidentieel of techno-
cratisch top down klimaatbeleid weinig kans heeft op slagen. Ook Emmanuel
Macrons eerste antwoord op het aanhoudende straatprotest - het zogenaamde
Grand Débat - bleek al gauw een grand débâcle. Louter het gesprek aangaan met
burgers is niet genoeg. Enkel burgerparticipatie met voldoende macht en in-
vloed op het reële beleid bezit het potentieel om een breed publiek draagvlak te
genereren voor de verregaande milieumaatregelen waar de ecologische crisis
ons toe dwingt. (Voor alle duidelijkheid: hoe die maatregelen eruit zien, daar-
over beslist de geïnformeerde groep burgers, niet Extinction Rebellion, noch
gelijk welke andere politieke, economische of maatschappelijke speler.) Voor
de opstart van de Convention Citoyenne pour le Climat legde de Franse Pre-
sident zijn politiek gewicht in de schaal door te beloven dat elk burgervoorstel
(1) gerealiseerd zou worden per presidentieel decreet, ofwel (2) gestemd zou
worden in het parlement, ofwel (3) in een referendum aan de bevolking zou
worden voorgelegd.

In onze ideale wereld zou een Nationaal Burgerparlement over een grond-
wettelijke basis beschikken, waardoor politieke vertegenwoordigers de resulta-
ten van het burgeroverleg niet zomaar naast zich neer zouden kunnen leggen,
ondanks hun vooraf gemaakte beloftes. De Belgische grondwet belet niet ver-
kozen (maar gelote) burgers echter om wetgevende macht uit te oefenen. Hoe-
wel het juridische debat over deze kwestie in onze ogen dringend zou moeten
worden opgestart, hebben we, gezien de urgentie van de ecologische crisis, niet
de tijd om de uitkomst van die onvermijdelijk erg langzame gesprekken af te
wachten.

Als wij de federale onderhandelaars oproepen om niet enkel een Nationaal
Burgerparlement ‘op te richten’ maar zich eveneens ‘door de beslissingen er-
van te laten leiden’, wat bedoelen we dan precies? Het betekent dat elk van de
beleidsvoorstellen van het Burgerparlement, die de steun hebben van 60% of
meer van de 101 leden, door de bevoegde regering(en) wordt geïmplementeerd
of ter stemming wordt voorgelegd aan het bevoegde parlement of de bevoeg-
de parlementen, en dit binnen de twee maanden na de bekendmaking ervan.
Hoewel een verregaand en samenhangend milieubeleid op nationaal niveau
dient te worden uitgetekend (onder meer omdat dat niveau spreekrecht heeft
op het internationale politieke toneel), zorgt de Belgische bestuurlijke realiteit
ervoor dat bevoegdheden verdeeld zijn over gemeenschappen, gewesten en het
federale niveau. Elk burgervoorstel dient daarom een label mee te krijgen, dat
aangeeft binnen welk(e) bestuurlijk(e) kader(s) het dient te worden behandeld
(d.w.z. gestemd of geïmplementeerd). Op aanvaarde, afgewezen of gewijzigde
voorstellen volgen telkens grondige publieke motivaties, te bekijken, te be-
luisteren of na te lezen door alle Vlamingen, Walen, Brusselaars en Belgen. De
bevoegde parlementen controleren nadien of de overeenstemmende regeringen
de maatregelen naar behoren uitvoeren.

De nauwkeurige lezer zal hebben opgemerkt dat we de optie van referenda
hier weglaten. Talloze voorbeelden toonden immers al aan hoe polariserend en


contraproductief deze kunnen zijn. Ze verengen de complexiteit van een spe-
cifiek beleidsdomein steeds tot één misleidend eenvoudige vraag, waar burgers
enkel ‘ja’ of ‘nee’ op kunnen antwoorden. Referenda staan haaks op de delibe-
ratieve democratie, die steunt op grondige informatieverstrekking vanuit ver-
schillende invalshoeken en gefaciliteerd overleg binnen een erg diverse groep
burgers. De optie van een preferendum - waarbij de bevolking beter wordt
geïnformeerd en een brede lijst van stellingen krijgt voorgeschoteld, waarop
het kan reageren met een antwoord op het spectrum tussen ‘akkoord’ en ‘niet
akkoord’ - is het onderzoeken zeker waard.

### Representatieve loting

Het coördinatieteam (zie ‘Organigram’) organiseert de representatieve lo-
ting van de 101 leden van het Nationale Burgerparlement. Ervaring leert dat
een dergelijk lotingsproces ongeveer zes weken in beslag neemt. Eerst wordt
een grote database van inwoners van België geïdentificeerd. Op 1 januari 2020
telde België 11.492.641 wettelijk geregistreerde inwoners. Een aantal van deze
mensen wordt willekeurig uit de database geselecteerd en telefonisch uitgeno-
digd. De uitnodiging legt de taak van het Burgerparlement uit en geeft infor-
matie over data, locatie, accommodatie, honorarium en beschikbare ondersteu-
ning voor reizen en zorgverantwoordelijkheden.

De groep van mensen die ingaan op de uitnodiging wordt vervolgens
stelselmatig aangevuld met nieuwe willekeurige steekproeven. Daarbij wordt
rekening gehouden met onderstaande demografische criteria. (The Sortition
Foundation ontwikkelde de software om deze taak tot een goed einde te bren-
gen. Deze is open source en kan hier worden teruggevonden, klaar voor gebruik:
https://github.com/sortitionfoundation/stratification-app)

1. gender: volgens het Belgische statistiekbureau STATBEL is
51% van de Belgische inwoners vrouw en 49% man. https://statbel.
fgov.be/nl/themas/bevolking/structuur-van-de-bevolking Een deel
van de bevolking identificeert zich echter niet met het biologische
geslacht waarmee het werd geboren. Statistische informatie ivm trans-
gender-personen in België kan worden opgevraagd via het infopunt
http://www.transgenderinfo.be
2. leeftijd: om geselecteerd te kunnen worden voor het Nationale
Burgerparlement moet je minimum 16 jaar zijn. STATBEL-gegevens
over de leeftijdsverdeling in ons land: https://statbel.fgov.be/nl/the-
mas/bevolking/structuur-van-de-bevolking
3. opleidingsniveau: voor Vlaanderen zijn de statistische gege-
vens rond de demografische verdeling van opleidingsniveau’s hier terug
te vinden: https://www.statistiekvlaanderen.be/nl/bevolking-naar-on-
derwijsniveau-scholingsgraad
4. socio-professionele categorieën: het is noodzakelijk dat het
Nationale Burgerparlement de socio-professionele diversiteit van de
bevolking (arbeiders, bedienden, werkgevers, zelfstandigen, werklozen)
weerspiegelt. Inwoners van België die in grote armoede leven moeten
ook een plaats krijgen in het burgeroverleg.
5. geografische spreiding: gegevens over de geografische sprei-
ding van de Belgische inwoners: https://www.ibz.rrn.fgov.be/filead-
min/user_upload/fr/pop/statistiques/population-bevolking-20200101.
pdf
6. type woongebied: woont iemand in een grote stad, een kleine
gemeente of op het platteland? Voor vraagstukken rond mobiliteit bij-
voorbeeld is dit criterium cruciaal.
Hoe komen we tot het aantal van 101 leden? België’s beruchtste experiment
in deliberatieve democratie, de G1000, was met ongeveer 700 deelnemers ern-
stig oversampled , zoals dat heet in statistisch jargon. Zoveel deelnemers heeft
een burgerparlement eigenlijk niet nodig. Om een zekere graad van represen-
tativiteit te bereiken zijn 25 leden de absolute ondergrens. Statistisch heb je dan
al een behoorlijke kans om dicht bij heel wat maatschappelijke gemiddelden te
komen. Toch is het belangrijk om een aantal demografische criteria toe te voe-
gen. Hoe meer van zulke criteria, hoe meer leden een burgerparlement nodig
heeft. Tot slot is er ook nog het symbolische karakter van een getal. Al deze
redenen dragen bij tot de keuze voor een Nationaal Burgerparlement met in
totaal 101 Belgen.

Uiteraard is elk individueel lid niet representatief voor het eigen gender,
de eigen beroepsgroep of leeftijdscategorie. Enkel als groep vormen de leden
een representatieve dwarsdoorsnede van de volledige Belgische bevolking.
Een groot deel van de legitimiteit van het Nationale Burgerparlement schuilt
natuurlijk in dat representatieve karakter. In Frankrijk werden de 150 leden
van de Convention Citoyenne pour le Climat wel eens ‘Mini-France’ genoemd.
Gelijk welke burger moet steeds in staat zijn om een of meerdere leden te iden-
tificeren die min of meer op hem of haar lijken. Op basis hiervan kunnen de
meeste landgenoten concluderen dat als ze dezelfde toegang hadden gehad tot
deskundigen en belanghebbenden, en evenveel tijd hadden gehad om te over-
leggen, ze tot vergelijkbare besluiten hadden kunnen komen. Enkel zo kan het
brede publiek vertrouwen hebben in deze aanpak.

### Inclusiviteitswaarborgen
Hoe cruciaal ook, representatieve loting volstaat niet om gelijk welk soort
burger in staat te stellen om aan het Nationale Burgerparlement te participeren.
Er bestaan talloze obstakels die bepaalde groepen er vandaag van weerhouden
om deel te nemen aan een dergelijk politiek debat. Een belangrijke participa-
tiedrempel om weg te nemen is de financiële. Elk lid krijgt dagvergoedingen,
transportvergoedingen en accommodatie tijdens de acht driedaagse sessies.
Ook zorgtaken kunnen mensen beletten om tijd vrij te maken voor de activitei-
ten van het Burgerparlement. Daarom wordt er voorzien in kinderopvang.

Daarnaast bestaan verbale drempels: sommige burgers kunnen zich, dankzij
hun opleiding, favorabele sociale leefomstandigheden of extravertere karak-
ter, vlotter publiek uitdrukken dan anderen. Een korte training in het leren
spreken én - zo mogelijk nog belangrijker - het leren luisteren in groep kan de
bestaande verschillen enigszins egaliseren, samen met een zorgzame facilitering
van elk groepsgesprek. Het facilitatieteam (zie ‘Organigram’) staat, waar nodig,
ook in voor vertalingen naar het Nederlands of Frans.

### Organigram

Om elke schijn van partijdigheid te vermijden, wil Extinction Rebellion zelf
geen rol spelen in de organisatie van het deliberatieve proces, de selectie van
het deskundigenpanel of het toezicht. Het Nationale Burgerparlement moet zo
onafhankelijk mogelijk kunnen opereren van gelijk welke politieke, economi-
sche of maatschappelijke speler. Het wordt geïnitieerd en gefinancierd door de
federale regering. Een coördinatiegroep, adviesraad, facilitatieteam, legistiek
comité en toezichtpanel zorgen samen voor een goede gang van zaken en waar-
borgen de publieke transparantie, politieke onafhankelijkheid en democratische
legitimiteit ervan. Een brede waaier deskundigen en belanghebbenden infor-
meert de leden van het Burgerparlement.

(1) Coördinatiegroep
Het Burgerparlement wordt geleid door een team van coördinatoren
wier onpartijdigheid van essentieel belang is. Hun onafhankelijkheid
ten opzichte van degenen die het proces financieren, wordt gewaar-
borgd door een reeks checks and balances, zoals het toezichtpanel. De
coördinatoren zijn verantwoordelijk voor het uitvoeren van de repre-
sentatieve loting en voor het (op basis van de criteria ontwikkeld door
de adviesraad en gecontroleerd door het toezichtpanel) uitnodigen
van deskundigen en belanghebbenden, en het betrekken van gespreks-
facilitatoren. Zij organiseren de acht driedaagse sessies, zorgen voor
logistiek, technische omkadering, accommodatie, kinderopvang, etc. In
de loop van het deliberatieve proces werkt de coördinatiegroep nauw
samen met het facilitatieteam. Deze rol wordt gewoonlijk vervuld door
een professionele organisatie (zoals bijvoorbeeld The Sortition Foun-
dation of G1000.org) of een groep van dergelijke organisaties.
(1) Adviesraad
De adviesraad, voorgezeten door bijvoorbeeld Jean-Pascal van Yper-
sele, bevat wetenschappers van verschillende ter zake doende kennis-
domeinen. Ze wordt samengesteld door het toezichtpanel. De raad
ontwikkelt belangrijke criteria voor de selectie van het panel van des-
kundigen en belanghebbenden. Ze zorgt er ook voor, met de hulp van
het toezichtpanel, dat de achtergrondkennis en het bewijsmateriaal dat
aan het burgerparlement wordt voorgelegd, evenwichtig is ten opzichte
van de wetenschappelijke consensus ivm de ecologische crisis. De leden
van het Burgerparlement kunnen bij de Adviesraad de nodige inlichtin-
gen inwinnen doorheen het deliberatieve proces.

(2) Panel van experten en belanghebbenden

Dit panel bestaat uit deskundigen, belang- en rechthebbenden (verte-
genwoordigers van degenen wier belangen en/of rechten worden be-
dreigd), die hun perspectieven toelichten aan het Burgerparlement. Zij
worden door de coördinatiegroep uitgenodigd op basis van criteria die
door de adviesraad zijn vastgesteld, om een eerlijke en brede vertegen-
woordiging van standpunten te waarborgen. De leden van het Burger-
parlement kunnen ook input geven. Er wordt bij hen gepolst of er speci-
fieke vragen zijn die zij graag beantwoord willen zien, welke de groepen
of personen zijn die ze graag willen horen. Zij hebben ook de mogelijk-
heid om tijdens bijeenkomsten zelf aan de panelleden vragen te stellen.
Bijdragen van deskundigen, belanghebbenden en rechthebbenden kun-
nen de vorm aannemen van een persoonlijk gesprek, een video-opname,
een schriftelijke briefing of ze kunnen live worden gestreamd.
Het is van belang om bij de samenstelling van het panel de wetenschap-
pelijke consensus ivm de ecologische crisis in het oog te houden. Daar-
naast is het nodig om heel verschillende, soms onderling tegenstrijdige
stemmen aan het woord te laten. Als voorbeeld verwijzen we graag
naar de uitgebreide lijst sprekers tijdens de Convention Citoyenne pour
le Climat: https://www.conventioncitoyennepourleclimat.fr/interve-
nants/. Die omvat klimaatwetenschappers, ecologen, juridische experts,
journalisten, activisten, architecten, vertegenwoordigers van het be-
drijfsleven, de bouw-, landbouw- , energie-, transport- en mobiliteits-
sector, van ministeries, vakbonden, de ambtenarij, NGO’s, denktanken,
etc. Ook ervaringsdeskundigen kunnen aan het woord worden gelaten,
zoals bijvoorbeeld - via videoverbinding - een Australiër die zijn huis in
vlammen zag opgaan, of een West-Vlaamse boer over zijn ervaringen
tijdens de recente droogte.
De lijst sprekers van de Convention Citoyenne pour le Climat maakt
ook duidelijk dat het belangrijk is wie wanneer wordt uitgenodigd. Tij-
dens de introductiesessie dienen de leden van het Nationale Burgerpar-
lement basiskennis op te bouwen rondom de stand van zaken ivm de
ecologische crisis. Daarnaast krijgen ze een breed overzicht van moge-
lijke maatschappelijke transitiepaden, plus een aantal pro’s en contra’s.
Pas in daaropvolgende sessies ontvangen de gelote burgers specifiekere
informatie, gelinkt aan specifiekere gespreksthema’s.

(3) Facilitatieteam

De coördinatiegroep stelt een facilitatieteam aan. Het heeft verschillende
verantwoordelijkheden. Gespreksbegeleiding is daar een van. De facili-
tatoren geven bij aanvang van het proces een korte training in het leren
spreken én luisteren. Tijdens de deliberatieve sessies zitten zij aan elke
gesprekstafel. Ze moeten ervoor zorgen dat het gesprek niet wordt ge-
domineerd door slechts een paar stemmen en dat iedereen de kans krijgt
om te spreken. Het overleg dient in een respectvolle omgeving plaats te
vinden. Deze rol wordt uitgevoerd door ervaren praktijkmensen. Het
team moet onpartijdig zijn en voldoende groot om het aantal leden van
10
het Burgerparlement adequaat te ondersteunen. De facilitatoren hebben
niet de mogelijkheid om hun eigen standpunten kenbaar te maken.
Het facilitatieteam bevat ook vertaler-tolken die instaan voor vertalin-
gen naar het Nederlands en het Frans en cameramensen die zorgen voor
de video live-stream.

(4) Legistiek comité

Het legistiek comité, voorgezeten door bijvoorbeeld Emmanuelle Bourg-
aux, zorgt voor een juridisch samenhangende transcriptie van de beleids-
voorstellen van het Nationale Burgerparlement. Het comité voorziet elk
van deze voorstellen van een label, dat aangeeft binnen welk(e) bestuur-
lijk(e) kader(s) het dient te worden behandeld (d.w.z. gestemd of geïm-
plementeerd): de gemeenschappen, gewesten en/of het federale niveau.

(5) Toezichtpanel

Het toezichtpanel, voorgezeten door bijvoorbeeld David Van Reybrou-
ck en Anne Teresa De Keersmaeker, bestaat uit burgers, vertegen-
woordigers van de overheid, rechthebbenden, technische experts in
overlegprocessen en andere belanghebbenden zoals NGO’s en bedrij-
ven. De rol van dit orgaan is om toezicht te houden op het hele proces
en op de andere organen om ervoor te zorgen dat het burgerparlement
evenwichtig en robuust is en dat zijn democratische principes worden
nagevolgd. Samen met de adviesraad controleert het of de achtergrond-
kennis en het bewijsmateriaal dat aan het Burgerparlement wordt
voorgelegd, correct is, en evenwichtig ten opzichte van de wetenschap-
pelijke consensus ivm de ecologische crisis.

## Inhoud van het proces

Welke vragen behandelt het Nationale Burgerparlement rond de ecologi-
sche noodtoestand precies? Door welke principes laat het zich leiden? Wat zijn
de belangrijkste thematische velden waarover de leden overleggen? Hoe is het
deliberatieve proces gestructureerd in de tijd, hoe is het praktisch omkaderd en
hoe wordt er publiek over gecommuniceerd?

### Vraagstelling

Cruciaal voor het welslagen van een Nationaal Burgerparlement rond de
ecologische noodtoestand is een duidelijk geformuleerde centrale vraagstelling,
die de problematiek waarover het zich buigt, adequaat adresseert. Om redenen
die wij hierna zullen toelichten, kiezen wij voor de volgende formulering:

Hoe kunnen bij de uitoefening van hun respectieve bevoegdheden de federale
Staat, de gemeenschappen en de gewesten bijdragen tot de maximalisering van de
kansen om het Belgische territorium en de planeet in haar totaliteit bewoonbaar te
houden voor de huidige en toekomstige generaties?

(1) Een eerste motivatie voor deze formulering heeft te maken met de
misrepresentatie van de historische crisis waarin we ons bevinden als een
‘klimaatcrisis’. Zowel in de media als op het politieke niveau als in heel
wat activistische middens is het woord ‘klimaat’ een passe-partout term ge-
worden voor een grootschaligere en fundamentelere kwestie, die van de
brede ecologische crisis: de glokale ontregeling van levensondersteunende
ecosystemen door de razendsnelle vernietiging van natuurlijke habitats,
de zesde massa-extinctie van planten- en diersoorten, én de klimaatver-
andering met haar talrijke onderling gerelateerde biofysieke gevolgen. De
klimaatframing laat toe om enkel op CO2-emissies te focussen, en hoe we
die kunnen verlagen; om het Belgische territorium en de planeet in haar
totaliteit bewoonbaar te houden volstaat die focus echter niet. De negen
planetaire grenzen omvatten namelijk: (1) de opwarming van de aarde,
(2) het verlies van de biodiversiteit, (3) de stikstof- en fosforkringloop, (4)
het gat in de ozonlaag, (5) oceaanverzuring, (6) waterschaarste, (7) landge-
bruik, (8) chemische verontreiniging, (9) aerosolen in de atmosfeer.

Om de complexe ecologische ontregeling enigszins aanschouwelijk te ma-
ken voor een breed publiek helpt het eenvoudige voorbeeld van de bij: als
de bij uitsterft vindt er geen bestuiving plaats. Het uitsterven van de bij
betekent dus het uitsterven van heel wat flora. Zoals de bij zijn er talloze
voorbeelden van fundamentele componenten van ecosystemen die van-
daag worden bedreigd. Eens een omslagpunt bereikt kunnen ontregelin-
gen snel gaan en onomkeerbaar zijn. Ze bedreigen nu al de bewoonbaar-
heid van delen van de planeet en de leefbaarheid van de levens van heel
wat mensen.

Hoewel de antwoorden van de 150 gelote Fransen bijzonder waardevol
zijn (hier kan u de 149 voorstellen nalezen: https://propositions.conven-
tioncitoyennepourleclimat.fr/pdf/ccc-rapport-final.pdf), was de vraag die
centraal stond tijdens de Convention Citoyenne pour le Climat - “Hoe kun-
nen we de CO2-uitstoot in Frankrijk tegen 2030 met minstens 40% verminderen
(in vergelijking met het niveau van 1990), in de geest van sociale rechtvaardig-
heid?” - de verkeerde, zowel om de boven- als onderstaande redenen.
(2) Naast de klimaatframing, stellen wij ook een andere gangbare praktijk
in vraag: die van het definiëren van ‘targets’ en ‘deadlines’. Kwantificeerba-
re doelstellingen met een richtjaar in de nabije of verdere toekomst creë-
ren de indruk van efficiëntie maar blijken vaak contraproductief, zoals hier
overtuigend wordt aangetoond: https://www.theguardian.com/comment-
isfree/2020/jan/29/climate-targets-committee-on-climate-change-report.
Targets en deadlines genereren niet enkel uitstelgedrag; ze kunnen er ook
toe leiden dat bestuurders underperformen. Wanneer je immers stelt dat
een bepaald target een ‘minimum’ is, dan trachten zij zich (in het beste
geval) aan die ondergrens te houden, zonder méér te doen. Het heeft iets
absurds: wanneer brandweerlui bij een brandend gebouw aankomen, dan
is hun target natuurlijk niet om drie van de vijf inwoners te redden. Ze
doen er alles aan om zoveel mogelijk van hen te redden.

Mutatis mutandis pleiten wij in het kader van de ecologische noodtoe-
stand voor de maximalisering van de kansen op een bewoonbare planeet en
een leefbaar leven. Daarvoor is zo snel mogelijk doortastend beleid nodig,
niet tegen een bepaalde overkoepelende deadline in de nabije of verdere
toekomst. Niets lijkt ons belangrijker dan dit. Uiteraard kunnen targets en
deadlines achteraf wel helpen bij de evaluatie van de geleverde inspannin-
gen: een regering haalde op tijd de doelstellingen - of niet. Ons voorstel
bestaat erin om de bevoegde parlementen regelmatig de respectieve rege-
ringen te laten controleren op de maximalisering van de kansen op blij-
vende bewoon- en leefbaarheid.

(3) De formulering omvat verschillende (soorten) territoria. Zoals bij elke
bestuurlijke kwestie stelt zich hier de vraag van de subsidiariteit: welk
niveau heeft nood aan welk beleid en vice versa? In België leidt de veel-
gelaagdheid van het bestuur, opgedeeld in onder meer een federale Staat,
gemeenschappen en gewesten, soms tot politiek vingerwijzen en het door-
schuiven van taken en verantwoordelijkheden. De urgentie van de ecolo-
gische crisis dwingt (een ‘dwang’ vergelijkbaar met die van de coronacrisis)
ons land echter tot coherent beleid en samenwerking.
In het geval van de ecologische noodtoestand ontvouwt de vraag van de
subsidiariteit zich op een bijzonder complexe manier, gezien het glokale
karakter ervan. Heel wat beleidsinstrumenten om deze crisis te lijf te gaan
bevinden zich eerder op het niveau van de Europese Unie dan op dat van
het kleine België. Hoewel Extinction Rebellion Europe een Europees voor-
stel ontwikkelt voor een burgerparlement, lijkt het ons toch belangrijk
om ook in België de nodige stappen te zetten op bestuurlijk vlak, niet met
muizenpootjes maar met zevenmijlslaarzen. Politieke vertegenwoordigers
op verschillende niveaus kunnen het zich niet meer permitteren om op
elkaar wachten. Overal zou het alle hens aan dek moeten zijn. Dat België
niet alleen kan zorgen voor de bewoonbaarheid van het eigen territorium,
laat staan voor die van de planeet in haar totaliteit, zal niemand verbazen.
Onze wens is dat de federale Staat, de gemeenschappen en de gewesten in
dit land op een substantiële manier bijdragen tot de maximalisering van de
kansen daarop.

### Thematische velden en gidsende principes

Welke maatschappelijke activiteiten dienen we uit te faseren? Welke dienen
we op te schalen? Hoe kunnen we de nodige transities ondersteunen en facilite-
ren met de nodige beleidskaders? Hoe kunnen we ze indien nodig financieren?
Het Nationale Burgerparlement rond de ecologische noodtoestand zal zich in
kleinere groepen en plenaire vergaderingen buigen over de volgende themati-
sche velden, die elke burger gemakkelijk kan verbinden met zijn of haar dagda-
gelijkse leven:

(1) voedselvoorziening, landbouw en natuurbeheer;
(2) arbeid;
(3) huisvesting en ruimtelijke ordening;
(4) mobiliteit en transport;
(5) productie en grondstoffengebruik;
(6) consumptie;
(7) energie.

In zijn deliberaties zal het Nationale Burgerparlement zich laten leiden door
de volgende principes:

- proportionaliteit ten opzichte van de geadresseerde risico’s;
- sociale rechtvaardigheid;
- een bewustzijn van de globale impact van de Belgische productie en
consumptie;
- het voorzorgsbeginsel;
- sociale veerkracht.

### Praktische omkadering

Het Nationale Burgerparlement rond de ecologische noodtoestand vindt
plaats op een toegankelijke locatie. De site van Tours & Taxis lijkt een goede
optie. Ze ligt op wandelafstand van het Brusselse Noordstation, dichtbij heel
wat toegangswegen tot de stad en beschikt over voldoende parkeercapaciteit.
Ze bevat ook grote, open en overdekte ruimtes die dankzij minimale scenogra-
fische ingrepen tot een goede contexten kunnen worden getransformeerd voor
het deliberatieve proces, dat gekenmerkt wordt door de afwisseling van plenai-
re sessies en kleinere groepsvergaderingen. Een minpunt is dat deze ruimtes
niet gemakkelijk te verwarmen zijn in de winter, wanneer de activiteiten van
het Burgerparlement volgens dit voorstel zouden doorgaan. De Senaat is een
goede tweede optie, al is de architectuur daarvan niet ideaal voor de deliberatie-
ve aanvulling op de representatieve democratie.

Verder wordt ook de nodige technologische infrastructuur, catering, ac-
commodatie en kinderopvang voorzien. De nodige fysieke afstand en andere
Covid-19 voorzorgsmaatregelen worden in acht genomen. Er worden vol-
doende maskers en handontsmetting voorzien. Het facilitatieteam bevat verta-
ler-tolken die instaan voor vertalingen naar het Nederlands en het Frans. Wij
pleiten voor taalpragmatisme: tweetaligheid is ten allen tijde het streefdoel,
toch kan het de efficiëntie van het deliberatieve proces in de hand werken door
soms te kiezen voor op taal gebaseerde werkgroepen. Tweetalige burgers wor-
den daarbij steeds gestimuleerd om die groepen te vervoegen waar de voertaal
verschilt van hun moedertaal.

### Communicatie en transparantie

Het is belangrijk om het deliberatieve proces zo transparant mogelijk te
maken. Elke burger die dat wil zou het op de voet moeten kunnen volgen. Alle
informatie over het organigram, het budget, de tijdslijn, de lijst met uitgeno-
digde deskundigen, etc. is beschikbaar via een eenvoudig te raadplegen website.
Die van de Convention Citoyenne pour le Climat geldt als een goed voorbeeld:
http://www.conventioncitoyennepourleclimat.fr. Het facilitatieteam bevat camera-
mensen die instaan voor de video livestream van de leer- en consultatiesessies.
Die worden ook opgenomen zodat de geïnteresseerde burger die achteraf kan
raadplegen. Daarnaast stelt de coördinatiegroep een rapport samen dat de ge-
bruikte methodologieën helder uitlegt.

Om de legitimiteit en efficiëntie van het Nationale Burgerparlement te be-
waken, is het anderzijds wel noodzakelijk om delen van het deliberatieve proces
niet openbaar te maken. De eigenlijke overleg- en debatsessies livestreamen
zou de privacy van individuele leden kunnen schaden en de vrijheid om zich
uit te spreken bijgevolg inperken. Het Burgerparlement heeft dus baat bij een
zekere graad van anonimiteit van haar leden. Contacten met de pers, deelna-
mes aan publieke debatten of uitspraken via sociale media over de inhoud van
de debatten vooraleer het Burgerparlement zijn activiteiten heeft beëindigd en
de beleidsvoorstellen geformuleerd, kunnen de goede gang van zaken ernstig
verstoren.

## Tijdslijn

Wij verzoeken de federale onderhandelaars om snel tot actie over te gaan.
Het volledige proces valt uiteen in vijf belangrijke fases: (1) de voorbereidende,
(2) leer-, (3) consultatie-, (4) deliberatie- en (5) besluitvormingsfase. De eigen-
lijke werking van het Nationale Burgerparlement loopt over acht driedaagse
sessies.

### Voorbereidende fase

(1 september - 13 november 2020)
Zoals eerder vermeld neemt het gemiddelde representatieve lotingsproces
een zestal weken in beslag. Daarnaast maakt de federale regering (indien al ge-
installeerd) bekend wat er met de beleidsvoorstellen van het Nationale Burger-
parlement zal gebeuren. De coördinatiegroep, adviesraad, het facilitatieteam,
legistiek comité en toezichtpanel worden samengesteld, net als de lijst met des-
kundigen en belanghebbenden die het Burgerparlement zullen inlichten.

### Leerfase

#### sessie 1:

opstart van het proces (20 - 22 november 2020)
officiële openingstoespraak door de Eerste Minister (indien al geïnstalleerd)
introductie en ontvangst door de voorzitters van de adviesraad, het facilita-
tieteam, legistiek comité en toezichtpanel
de voorzit.s.ter(s) van coördinatiegroep legt of leggen uit wat het mandaat
en de doelstellingen zijn van het Nationale Burgerparlement rond de ecolo-
gische noodtoestand
speeddatesessies waarbij de 101 leden elkaar voor het eerst ontmoeten
korte training door facilitatoren in het leren spreken én luisteren in groep.
De leden van het Burgerparlement zullen ook suggesties krijgen ivm kri-
tisch nadenken en het opsporen van vooroordelen in presentaties van ge-
nodigden of tijdens overlegmomenten
via live en videoconferentie-presentaties van (ervarings)deskundigen en
belanghebbenden krijgen de leden zicht op de wetenschappelijke consensus
ivm de ecologische crisis en de mogelijke maatschappelijke gevolgen daar-
van op de korte en langere termijn. Leden van het Burgerparlement kunnen
extra deskundigen uitnodigen en de sprekers ook kritische vragen stellen
Consultatiefase

#### sessie 2:

thematische verkenningen (deel 1) (4 - 6 december)
verkenningen van de zeven bovenvermelde thematische velden. Via live
en videoconferentie-presentaties van (ervarings)deskundigen en belang-
hebbenden krijgen de leden van het Burgerparlement zicht op mogelijke
actiehefbomen, transitiepaden en bestaande controverses. Zij kunnen extra
deskundigen uitnodigen en de sprekers ook kritische vragen stellen
elke groep of burger kan een schriftelijke boodschap of vraag voorleggen
aan het Burgersparlement. Die zullen samengevat en gepresenteerd wor-
den aan de leden

#### sessie 3:

thematische verkenningen (deel 2) (18 - 20 december 2020)
verkenningen van de zeven bovenvermelde thematische velden. Via live
en videoconferentie-presentaties van (ervarings)deskundigen en belang-
hebbenden krijgen de leden van het Burgerparlement zicht op mogelijke
actiehefbomen, transitiepaden en bestaande controverses. Zij kunnen extra
deskundigen uitnodigen en de sprekers ook kritische vragen stellen
elke groep of burger kan een schriftelijke boodschap of vraag voorleggen
aan het Burgersparlement. Die zullen samengevat en gepresenteerd wor-
den aan de leden
Deliberatiefase

#### sessie 4:

verdiepen van zoektocht naar beleidsvoorstellen (deel 1)
(8 - 10 januari 2021)
brainstormen rond eerste mogelijke beleidsvoorstellen in kleinere groeps-
vergaderingen, georganiseerd per thema en voertaal
de eerste ideeën ontwikkeld door bepaalde groepen worden in andere
groepsvergaderingen geëvalueerd: wat is de effectiviteit van de voorgestel-
de maatregelen? Wat zijn de mogelijke ongewenste bijwerkingen?
presentatie van de eerste ideeën in plenaire vergaderingen
de leden van het Burgerparlement kunnen extra (ervarings)deskundigen
en belanghebbenden uitnodigen en hen live of via videoconferentie vragen
stellen

#### sessie 5:

verdiepen van zoektocht naar beleidsvoorstellen (deel 2)
(22 - 24 januari 2021)
brainstormen rond eerste mogelijke beleidsvoorstellen in kleinere groeps-
vergaderingen, georganiseerd per thema en voertaal
de eerste ideeën ontwikkeld door bepaalde groepen worden in andere
groepsvergaderingen geëvalueerd: wat is de effectiviteit van de voorgestel-
de maatregelen? Wat zijn de mogelijke ongewenste bijwerkingen?
presentatie van de eerste ideeën in plenaire vergaderingen
de leden van het Burgerparlement kunnen extra (ervarings)deskundigen
en belanghebbenden uitnodigen en hen live of via videoconferentie vragen
stellen

#### sessie 6:

uitwerken van beleidsvoorstellen (5 - 7 februari 2021)
uitwerken van de in sessies 4 en 5 verzamelde beleidsvoorstellen in kleine-
re groepsvergaderingen, georganiseerd per thema en voertaal
presentatie van de beleidsvoorstellen in plenaire vergaderingen en via
stemmingen aftoetsen in welke mate deze breed worden gedragen door het
Burgerparlement
de leden van het Burgerparlement kunnen extra (ervarings)deskundigen
en belanghebbenden uitnodigen en hen live of via videoconferentie vragen
stellen

#### sessie 7:

kritische bevraging van beleidsvoorstellen (19 - 21 februari 2021)
verdieping van de argumentaties door de beleidsvoorstellen te confronte-
ren met beleidsmakers, (ervarings)deskundigen en belanghebbenden
het legistiek comité werkt aan juridisch samenhangende transcripties van
de beleidsvoorstellen van het Burgerparlement en voorziet elk van deze
voorstellen van een label, dat aangeeft binnen welk(e) bestuurlijk(e) ka-
der(s) het dient te worden behandeld (d.w.z. gestemd of geïmplementeerd):
de gemeenschappen, gewesten en/of het federale niveau.
Besluitvormingsfase

#### sessie 8:

finaliseren en presenteren van beleidsvoorstellen (5 - 7 maart 2021)
collectieve leessessies van de ontwikkelde beleidsvoorstellen, waarbij laat-
ste wijzigingen en correcties kunnen worden doorgevoerd, in samenspraak
met het legistiek comité
finale stemming van de voorstellen die aantoont in welke mate deze breed
worden gedragen door het Burgerparlement (Voorstellen die de steun
hebben van 60% of meer van de 101 leden worden door de bevoegde rege-
ring(en) geïmplementeerd of ter stemming voorgelegd aan het bevoegde
parlement of de bevoegde parlementen, en dit binnen de twee maanden na
de bekendmaking ervan.)
presentatie van het finale rapport met alle beleidsvoorstellen aan de pers en
de verschillende regeringen en parlementen van dit land

## Budget

Het Nationale Burgerparlement rond de ecologische noodtoestand wordt
geïnitieerd en gefinancierd door het federale niveau. Om een idee te krijgen
van de financiële ordegrootte kunnen we opnieuw leren van de Convention
Citoyenne pour le Climat. De hele operatie (met 150 ipv 101 leden, en zeven
ipv acht driedaagse sessies) kostte in totaal 5.431.223 euro. De grove uitsplit-
sing van dat bedrag kan u hier terugvinden: https://www.conventioncitoyennepourleclimat.fr/budget/.
Voor de realisatie van het Nationale Burgerparle-
ment in ons land denken wij aan een vergelijkbare som. Het is een relatief lage
kost gezien het belang van het mandaat ervan. Wij stellen voor om het beno-
digde bedrag op de Belgische Senaat te verhalen, een instelling met zo goed als
geen bevoegdheden meer en een jaarlijks budget van 46 miljoen euro.
